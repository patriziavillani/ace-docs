Gestione Ruoli
==============

Una delle funzionalità principali di ACE, al fine di centralizzare
informazioni comuni alle sedi e alle persone, è la Gestione dei Ruoli.

Fondamentalmente questa gestione si può distinguere in tre macrogruppi:

Ruoli di Sistema

Ruoli Istituzionali (distinti in Ruoli in Albo e Ruoli non in Albo)

Ruoli Applicativi

Le gestioni relative si riconducono ai relativi contesti, di cui abbiamo
parlato nella descrizione della funzionalità dei contesti.

La creazione dei ruoli e la loro assegnazione al contesto è ad uso esclusivo degli Amministratori dei contesti (definiti dall'Amministratore di ACE o Superutente. Nella fase stessa di creazione di un ruolo l'Amministratore di contesti deve obbligatoriamente assegnare il ruolo ad uno dei contesti che amministra.
Il Ruolo è univoco (univocità garantita dalla Sigla del ruolo) e può essere creato/modificato solo dall'Amministratore del contesto a cui apparterrà. Può essere però condiviso ad altri contesti che lo usano solo in consultazione.

Un Utente, quindi, ha visibilità dei ruoli che gli sono stati assegnati dal Gestore dei contesti (a sua volta definito dall'Amministratore del contesto).
Un Utente Amministratore, invece, oltre a poter creare ruoli per il suo contesto e assegnarli, vede anche i ruoli che gli sono stati condivisi da altri contesti.
In questo modo un Utente/applicazione essendo Amministratore del contesto potrà avere visibilità sui ruoli del suo contesto e su quelli di altri contesti per svolgere le corrette operazioni all’interno dell’applicazione di provenienza. Ogni applicazione esterna (equivalente ad un contesto ACE ed essendo Amministratore dello stesso), interrogherà ACE, per conoscere i ruoli di utenti/persone comuni.

La funzionalità ‘Ruoli Assegnati’ permette invece, a seconda delle abilitazioni, di assegnare ruoli a persone per la propria struttura/sede(o tutte le strutture se il Ruolo è configurato per essere assegnato in modo ‘Globale’), per un determinato periodo di validità (data inizio e fine), allegando lo specifico provvedimento o altri documenti utili.

Questa funzionalità è utilizzabile anche direttamente dalla gerarchia (ovviamente per le strutture abilitate e per i ruoli/contesti abilitati).
