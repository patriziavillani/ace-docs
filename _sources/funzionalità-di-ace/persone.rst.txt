Persone
=======

Questa sezione riguarda tutto il personale, strutturato e non
strutturato, che collabora a vario titolo con il CNR (dipendenti,
borsisti, assegnisti, collaboratori, professionisti ecc.). In questa
sezione sono inclusi i Dipendenti CNR, che ad oggi sono gestiti
dall’attuale procedura del Personale NSIP, ed i collaboratori che ogni
Direttore di Istituto censisce sulla Intranet (nell’applicazione
Gestione Istituti).

A questo scopo, per i dipendenti, vengono migrate in ACE quotidianamente
le informazioni dalla procedura NSIP e per i collaboratori, in tempo
reale, la procedura di Gestione Istituti invia le informazioni quando
queste vengono gestite sulla Intranet.

Tutte le informazioni di dipendenti e collaboratori sono fondamentali
all’individuazione della **Persona** che a vario titolo lavora nel CNR e
sono indispensabili per la gestione dei Ruoli.

I dati fondamentali delle persone al momento visualizzati sono:

Matricola (solo Dipendenti);

Nome;

Cognome;

Codice Fiscale.

Uo (sede) di appartenenza;

Eventuale data di cessazione;

Tipo contratto;

Livello/Profilo;

Dipendente S/N.

A completamento delle informazioni di una Persona, in ACE è stata
gestita l’\ **Appartenenza**.

La gestione dell’appartenenza riguarda l’assegnazione di una risorsa
alla sua sede di afferenza (Sede Amministrativa di riferimento) e alla
sua sede di lavoro (entità locale ove presta servizio) e la gestione di
tali informazioni che possono cambiare nel tempo.

La sede di afferenza e la sede di lavoro nella maggior parte dei casi
coincidono, sono invece diverse quando si parla di ‘assegnazione’
temporanea a una sede diversa da quella di appartenenza o di distacco /
mobilità temporanea.

Per quanto riguarda **l’assegnazione del personale alle Sedi** vengono
gestiti due ruoli specifici, precaricati e non modificabili, e definiti
in fase di immatricolazione (NSIP) o censimento del collaboratore
(Gestione Istituti):

AFFERENZA;

SEDE LAVORO;

Ogni Persona (Dipendente/non dipendente) avrà sicuramente in ACE questi
due ruoli definiti rispetto alle Sedi, con l’indicazione della data
inizio e fine di validità. Tali dati sono gestiti nelle procedure di
origine già indicate per la gestione delle persone e vengono riportati
in ACE con le stesse modalità indicate per le Persone.
