Gestione Sedi (incluso nelle Entità Organizzative)
==================================================

La gestioni delle Sedi, effettuata dall’ufficio Risorse Umane, si occupa
di inserire, modificare e completare le informazioni correlate, relative
ad una Sede istituita o modificata da un apposito Provvedimento
cartaceo.

Le funzionalità prevedono la creazione di una sede e la sua collocazione
in Gerarchia e la modifica/chiusura di una Sede.

L’entità Organizzativa di tipo Sede può essere creata tramite la
funzionalista specifica di gestione anagrafica oppure direttamente in
gestione Gerarchia attraverso le funzionalità disponibili:

**Crea Entità Organizzativa;**

**Associa Entità esistente;**

**Associa copiando da …**

Queste funzionalità consentono di creare e/o associare alla gerarchia la
sede contemporaneamente.

E’ previsto in futuro l’automatizzazione del processo amministrativo di
Istituzione e chiusura della sede, con invio automatico all’ufficio
preposto del Provvedimento specifico.

Il processo funzionale attuale di creazione e chiusura sedi prevede
l’aggiornamento automatico e notturno delle informazioni nel Sistema
NSIP che continua la sua attività di gestione per tutte le problematiche
legate alla Gestione del Personale.

Le informazioni fondamentali della gestione Sede sono:

**Progressivo Sede**: assegnato automaticamente dal sistema;

**Codice NSIP**: codice gestito e indispensabile alla procedura NSIP.
Questo codice viene attribuito manualmente dall’utente che segue logiche
di progressività necessarie alla procedura NSIP

**Denominazione**: denominazione specificata nel provvedimento di
istituzione;

**Denominazione breve**;

**Sigla**: Acronimo della Sede

**Codice Contabile**: codice attribuito alla struttura dall’ufficio
bilancio (CDS_UO)

**Tipo entità organizzativa**: Tipologia Sede (da lista predefinita)

**Indirizzo**: relazione all’entità locale (gestita con apposite
anagrafiche e contenente oltre all’indirizzo anche il ‘Presso’).

**Data Istituzione**: Data inizio validità (indicata nel provvedimento)

**Data Disabilitazione**: Data fine validità Sede

Nel chiudere una Sede bisogna sempre tener conto che:

-  La sede che si chiude non sarà più visibile in nessuna gerarchia;

-  Esistono ruoli e/o deleghe legati alla sede che si chiude che
   automaticamente vengono chiusi secondo le regole definite.

**Carattere**: ad oggi disponibili solo 2 valori: Amministrativo/Ricerca

Tale informazione viene utilizzata dagli utenti di NSIP per produrre
delle liste di Sedi CNR a carattere di Ricerca piuttosto che a carattere
Amministrativo (la tipologia di attività al momento non corrisponde alla
gerarchia di appartenenza in ACE: Strutture Scientifica/Amministrazione
Centrale).

**Allegati:** Gli allegati sono necessari per poter inserire i
provvedimenti di istituzione e disabilitazione delle strutture, ed
eventualmente altri documenti utili. In seguito i provvedimenti
potrebbero essere resi disponibili già in formato digitale dagli uffici
che li definiscono.

La creazione di una sede (nell’elenco delle Entità Organizzative) deve
poi essere completata dall’associazione della stessa nelle gerarchie. La
creazione della sede senza l’associazione in gerarchia comunque rende
già utilizzabile e operativa la sede alla procedura NSIP.

**Le abilitazioni che consentono la creazione e la modifica delle sedi
è:**

**‘Ufficio Gestione Sedi’. Questa abilitazione consente anche la
ricezione di una mail per ogni sede creata o modificata (solo per
tipologie entità organizzative specifiche: Sede Principale Istituto e
Sede Secondaria Istituto).**
