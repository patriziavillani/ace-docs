Introduzione
============

Il modulo software ACE gestisce le anagrafiche del CNR relativamente
alle strutture, dati anagrafici del personale CNR (strutturato e non) e
ruoli assegnati ad essi.

I ruoli gestiti sono sempre riferiti al personale e possono riguardare:

-  Ruoli Istituzionali (definiti da appositi provvedimenti e pubblicati
   in Albo);

-  Ruoli Istituzionali non pubblicati in Albo (incarichi che danno
   diritto ad indennità ma non sono pubblicati in Albo);

-  Ruoli Applicativi e gestionali (utili alle diverse applicazioni
   dell’Ente per definire le autorizzazioni di accesso ai dati e le
   modalità di utilizzo delle funzioni).

ACE comprende alcune funzionalità utilizzabili esclusivamente da
personale tecnico per la configurazione necessaria al corretto
funzionamento dell’applicazione, e altre funzionalità utili alla
Gestione Sedi e Gestione Personale CNR, utilizzabili dal personale
Amministrativo dell’Ente. Successivamente sarà possibile creare
funzionalità, con opportune abilitazioni, utilizzabili dalle strutture
decentrate dell’Ente per la gestione autonoma di alcune informazioni.
